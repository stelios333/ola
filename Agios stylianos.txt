Οι ιστορικές πληροφορίες που διαθέτουμε για τον βίο του Αγίου Στυλιανού είναι ελάχιστες. Γεννήθηκε στην Αδριανούπολη 
Παφλαγονίας της Μικράς Ασίας. Μόλις ενηλικιώθηκε, μοίρασε την πατρική του περιουσία στους φτωχούς και έζησε σε 
ερημικό τόπο με νηστεία και επίμονη πνευματική άσκηση μέσα σε σπήλαιο. Με την δύναμη και την Χάρη του Θεού πολέμησε όλoυς 
τους πειρασμούς της φθαρτής και πρόσκαιρης ζωής. Φιλοσόφησε με την αληθινή σοφία του Θεού και συνειδητοποίησε πόσο 
ασήμαντα είναι τα υλικά αγαθά. Αποφάσισε έπειτα να βαδίσει με οδηγό την ψυχή του. 
Η ψυχή του τον καλούσε σε αγώνες ηθικούς και ωραίους και στην άσκηση της αρετής. 
Του έδειχνε τον δύσκολο και δύσβατο δρόμο της αιωνίας ζωής, της παντοτεινής ευτυχίας.
Απέκτησε, με τα χρόνια, φήμη κυρίως για την θαυματουργή του προσευχή που 
βοηθούσε πολλές γυναίκες όταν δεν δεν μπορούσαν να κάνουν παιδιά. Έτσι ο Άγιος καθιερώθηκε ως προστάτης των νηπίων
και θεραπευτής των παιδικών ασθενειών. Πέθανε στην Παφλαγονία, χωρίς προσδιορισμένη ημερομηνία. 
Η Ορθόδοξη Εκκλησία τιμά τη μνήμη του στις 26 Νοεμβρίου.
